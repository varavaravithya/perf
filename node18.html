<!DOCTYPE HTML PUBLIC "-//W3C//DTD HTML 3.2 Final//EN">

<!--Converted with LaTeX2HTML 2K.1beta (1.50)
original version by:  Nikos Drakos, CBLU, University of Leeds
* revised and updated by:  Marcus Hennecke, Ross Moore, Herb Swan
* with significant contributions from:
  Jens Lippmann, Marek Rouchal, Martin Wilck and others -->
<HTML>
<HEAD>
<TITLE>การเลือกเทคนิคการประเมินประสิทธิภาพ</TITLE>
<META NAME="description" CONTENT="การเลือกเทคนิคการประเมินประสิทธิภาพ">
<META NAME="keywords" CONTENT="perf">
<META NAME="resource-type" CONTENT="document">
<META NAME="distribution" CONTENT="global">

<META HTTP-EQUIV="Content-Type" CONTENT="text/html; charset=tis-620">
<META NAME="Generator" CONTENT="LaTeX2HTML v2K.1beta">
<META HTTP-EQUIV="Content-Style-Type" CONTENT="text/css">

<LINK REL="STYLESHEET" HREF="perf.css">

<LINK REL="next" HREF="node19.html">
<LINK REL="previous" HREF="node17.html">
<LINK REL="up" HREF="node14.html">
<LINK REL="next" HREF="node19.html">
</HEAD>

<BODY BGCOLOR=#FFFFFF>
<!--Navigation Panel-->
<A NAME="tex2html680"
  HREF="node19.html">
<IMG WIDTH="37" HEIGHT="24" ALIGN="BOTTOM" BORDER="0" ALT="next"
 SRC="file:/usr/lib/latex2html/icons/next.png"></A> 
<A NAME="tex2html674"
  HREF="node14.html">
<IMG WIDTH="26" HEIGHT="24" ALIGN="BOTTOM" BORDER="0" ALT="up"
 SRC="file:/usr/lib/latex2html/icons/up.png"></A> 
<A NAME="tex2html668"
  HREF="node17.html">
<IMG WIDTH="63" HEIGHT="24" ALIGN="BOTTOM" BORDER="0" ALT="previous"
 SRC="file:/usr/lib/latex2html/icons/prev.png"></A> 
<A NAME="tex2html676"
  HREF="node2.html">
<IMG WIDTH="65" HEIGHT="24" ALIGN="BOTTOM" BORDER="0" ALT="contents"
 SRC="file:/usr/lib/latex2html/icons/contents.png"></A> 
<A NAME="tex2html678"
  HREF="node187.html">
<IMG WIDTH="43" HEIGHT="24" ALIGN="BOTTOM" BORDER="0" ALT="index"
 SRC="file:/usr/lib/latex2html/icons/index.png"></A> 
<BR>
<B> Next:</B> <A NAME="tex2html681"
  HREF="node19.html">การเลือกตัววัดประสิทธิภาพ</A>
<B> Up:</B> <A NAME="tex2html675"
  HREF="node14.html">การเลือกเทคนิคการประเมิน และตัววัดประสิทธิภาพ</A>
<B> Previous:</B> <A NAME="tex2html669"
  HREF="node17.html">กล่าวนำ</A>
 &nbsp <B>  <A NAME="tex2html677"
  HREF="node2.html">Contents</A></B> 
 &nbsp <B>  <A NAME="tex2html679"
  HREF="node187.html">Index</A></B> 
<BR>
<BR>
<!--End of Navigation Panel-->

<H1><A NAME="SECTION00540000000000000000">
การเลือกเทคนิคการประเมินประสิทธิภาพ</A>
</H1>
 
เทคนิคการประเมินประสิทธิภาพหลัก 3 วิธี ได้แก่ การสร้างแบบจำลองทางคณิตศาสตร์เชิงวิเคราะห์<A NAME="410"></A> (Analytical<A NAME="411"></A>), การจำลองโดยคอมพิวเตอร์<A NAME="412"></A> (Simulation<A NAME="413"></A>), และการวัดจากระบบจริง<A NAME="414"></A> (Measurement<A NAME="415"></A>) ข้อพึงพิจารณาในการเลือกเทคนิคในการประเมินประสิทธิภาพ สรุปในตาราง 

<BR><P></P>
<DIV ALIGN="CENTER">

<DIV ALIGN="CENTER">

<A NAME="tab:Btech"></A>
<A NAME="417"></A>
<TABLE CELLPADDING=3>
<CAPTION><STRONG>Table 2.1:</STRONG>
ข้อพิจารณาการเลือกเทคนิคการประเมินประสิทธิภาพ</CAPTION>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">ข้อตัดสิน</TD>
<TD ALIGN="CENTER">วิธีวิเคราะห์</TD>
<TD ALIGN="CENTER">การจำลอง</TD>
<TD ALIGN="CENTER">การวัด</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">ขั้นตอน</TD>
<TD ALIGN="CENTER">ทุกขั้นตอน</TD>
<TD ALIGN="CENTER">ทุกขั้นตอน</TD>
<TD ALIGN="CENTER">มีต้นแบบ</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">เวลาที่ใช้</TD>
<TD ALIGN="CENTER">น้อย</TD>
<TD ALIGN="CENTER">ปานกลาง</TD>
<TD ALIGN="CENTER">แปรผัน</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">เครื่องมือ</TD>
<TD ALIGN="CENTER">นักวิเคราะห์</TD>
<TD ALIGN="CENTER">ภาษาคอมพิวเตอร์</TD>
<TD ALIGN="CENTER">เครื่องมือวัด</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">ความถูกต้อง</TD>
<TD ALIGN="CENTER">ต่ำ</TD>
<TD ALIGN="CENTER">ปานกลาง</TD>
<TD ALIGN="CENTER">แปรผัน</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">ความซับซ้อน</TD>
<TD ALIGN="CENTER">ในการประเมิน</TD>
<TD ALIGN="CENTER">ง่าย</TD>
<TD ALIGN="CENTER">ปานกลาง</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">ค่าใช้จ่าย</TD>
<TD ALIGN="CENTER">น้อย</TD>
<TD ALIGN="CENTER">ปานกลาง</TD>
<TD ALIGN="CENTER">สูง</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">ความน่าเชื่อถือต่อผู้ตัดสินใจ</TD>
<TD ALIGN="CENTER">น้อย</TD>
<TD ALIGN="CENTER">ปานกลาง</TD>
<TD ALIGN="CENTER">มาก</TD>
<TD ALIGN="LEFT">&nbsp;</TD></TR>
<TR VALIGN="BASELINE"><TD ALIGN="LEFT">&nbsp;</TD><TD ALIGN="LEFT">&nbsp;</TD>
<TD ALIGN="CENTER">&nbsp;</TD>
<TD ALIGN="CENTER">&nbsp;</TD>
<TD ALIGN="CENTER">&nbsp;</TD>
<TD ALIGN="LEFT">&nbsp;</TD></TR>
</TABLE></DIV>
</DIV>
<BR>

ข้อพิจารณาที่สำคัญในการเลือกเทคนิคในการประเมินประสิทธิภาพ คือขั้นตอนของระบบขณะที่ทำการประเมิน 

การประเมินด้วยการวัดเป็นไปได้ก็ต่อเมื่อมีระบบอย่างใดอย่างหนึ่งอยู่แล้ว เช่น ในขั้นตอนการออกแบบปรับปรุงผลิตภัณฑ์ที่มีอยู่ให้ดีขึ้น
 
ในกรณีของการพิสูจน์แนวคิดใหม่ หรือผลิตภัณฑ์ใหม่มีเพียงวิธีการวิเคราะห์และจำลองเท่านั้นที่ทำได้ ซึ่งวิธีการทั้งสองจะใช้เมื่อ การวัดจริงไม่สามารถทำได้ อย่างไรก็ตามผลลัพธ์ของการประเมินประสิทธิภาพจะน่าเชื่อถือมากขึ้น ถ้าผลที่ได้สามารถเปรียบเทียบกับการวัดครั้งที่แล้ว

ข้อควรพิจารณาต่อมา คือ เวลาที่ใช้ในการประเมิน ในการประเมินประสิทธิภาพส่วนใหญ่แล้ว มีความต้องการผลการประเมินเมื่อวานนี้ ถ้าต้องการต้องการผลประเมินโดยเร็วจำเป็นต้องใช้วิธีการวิเคราะห์แบบจำลองทางคณิตศาสตร์ 

การจำลองโดยคอมพิวเตอร์นั้นใช้เวลานานมาก ส่วนการวัดจากระบบจริง โดยทั่วไป ใช้เวลานานกว่าการวิเคราะห์ทางคณิตศาสตร์ แต่สั้นกว่าการจำลอง อย่างไรก็ตาม การวัดจากระบบจริง สามารถเกิดข้อผิดพลาดได้ง่ายในทุกๆ จุดจึงทำให้เวลาในการวัดแปรผันไปได้มาก 

เครื่องมือที่สามารถได้ในการประเมินเป็นอีกข้อหนึ่งที่ใช้ในการพิจารณา ซึ่งรวมถึงความรู้ความสามารถความชำนาญ ภาษาที่ใช้ในการเขียนแบบจำลอง และเครื่องมือวัด

นักวิเคราะห์ประสิทธิภาพส่วนใหญ่มักมีความสามารถสูงในการสร้างแบบจำลอง ซึ่งอาจจะไม่เคยทำงานกับระบบจริง ส่วนผู้ที่ไม่มีความชำนาญในทฤษฎีต่างๆ ของการสร้างแบบจำลองทางคณิตศาสตร์มักนิยมการวัดจริง หรือการจำลองโดยคอมพิวเตอร์ การขาดความรู้ทางด้านภาษาคอมพิวเตอร์ที่ช่วยในการเขียนแบบจำลอง  ทำให้นักประเมินประสิทธิภาพจำนวนมากไม่ทำการประเมินโดยใช้การจำลองคอมพิวเตอร์

ความถูกต้องของผลลัพธ์การประเมินเป็นสิ่งสำคัญอีกประการหนึ่ง โดยทั่วไปการวิเคราะห์ของแบบจำลองทางคณิตศาสตร์ต้องการสมมุติฐาน และการตัดความซับซ้อนเพื่อให้สามารถแก้สมการ และหาคำตอบได้. ด้วยเหตุดังกล่าว ผลของการประเมินอาจไม่ตรงกับความเป็นจริง. การสร้างแบบจำลองโดยให้คอมพิวเตอร์จำลองการทำงานสามารถสร้างรายละเอียดการทำงาน และต้องการสมมุติฐานที่น้อยกว่าการวิเคราะห์ทางคณิตศาสตร์ จากเหตุผลดังกล่าวทำให้การจำลองทางคอมพิวเตอร์มีความใกล้เคียงกับระบบจริงมากกว่า การวัดจากระบบจริงน่าจะเป็นเทคนิคที่ให้ผลที่ถูกต้องมากที่สุด อย่างไรก็ตาม ผลกระทบจากสิ่งแวดล้อมส่งผลให้การวัดอาจไม่ถูกต้องเท่าที่ควร ทำให้ความถูกต้องของการวัดระบบจริงมีความแปรผันค่อนข้างสูง 

ความถูกต้องของผลลัพธ์ กับความถูกต้องของบทสรุป ไม่จำเป็นต้องเป็นไปตามกัน เนื่องจากถ้าผลลัพธ์ที่ได้จากการประเมินมีความคลาดเคลื่อนเพียงเล็กน้อยอาจทำให้เข้าใจผิด และส่งผลสรุปที่ผิดตามมา เช่นเดียวกัน 
ถึงแม้ว่าผลลัพธ์จากการประเมินจากเทคนิคใดๆ จะไม่แม่นยำ บทสรุปอาจสามารถสรุปได้ถูกต้องจากแนวโน้มของผลลัพธ์ และความรู้ความชำนาญของนักประเมินประสิทธิภาพ 

เป้าหมายของการศึกษาประสิทธิภาพของระบบส่วนใหญ่ ได้แก่การเปรียบเทียบประสิทธิภาพของทางเลือกหลายๆ ทาง หรือการหาพารามิเตอร์ที่เหมาะสมที่สุดในการทำงาน

<UL>
<LI>การวิเคราะห์แบบจำลองทางคณิตศาสตร์ โดยทั่วไปสามารถใช้ได้ดีในการศึกษาในผลกระทบของพารามิเตอร์ต่างๆ ต่อระบบ 
</LI>
<LI>ส่วนของการจำลองโดยคอมพิวเตอร์มีความเป็นไปได้ ที่จะหาจุดที่เหมาะสมที่สุดในการทำงานจากพารามิเตอร์ต่างๆ แต่การหาผลกระทบระหว่างพารามิเตอร์อาจทำได้ยาก 
</LI>
<LI>การศึกษาผลของพารามิเตอร์ในการวัดจริงทำได้ยากมาก เนื่องจากประสิทธิภาพที่เปลี่ยนแปลงอาจส่งผลกระทบจากสภาพแวดล้อม และการทำงาน ได้มาก จึงทำให้สรุปผลได้ยาก 
</LI>
</UL>

ค่าใช้จ่ายในการประเมินประสิทธิภาพเป็นข้อพิจารณาอีกอันหนึ่งที่สำคัญ การวัดจากระบบจริงต้องการอุปกรณ์จริง เครื่องมือวัดจริง ซึ่งเป็นเทคนิคที่มีค่าใช้จ่ายสูงสุด จึงทำให้การประเมินประสิทธิภาพของระบบใหญ่มักจะทำโดยการจำลองคอมพิวเตอร์ การวิเคราะห์แบบจำลองทางคณิตศาสตร์ต้องการเพียงแค่นักประเมินประสิทธิภาพ, กระดาษ, และดินสอเท่านั้น จึงเป็นวิธีการที่ใช้ค่าใช้จ่ายต่ำสุด 

การวัดจากระบบจริง สามารถสร้างความน่าเชื่อถือต่อผู้ตัดสินใจได้สูงสุด เนื่องจากคนทั่วไปมักจะสงสัยวิธีการวิเคราะห์ทางคณิตศาสตร์ เพราะไม่สามารถเข้าใจวิธีการในการวิเคราะห์ และการแปลความหมายของผลลัพธ์ ซึ่งเมื่อมีผู้นำเสนอวิธีการวิเคราะห์เชิงคณิตศาสตร์แบบใหม่ มักจะมีการยืนยันวิเคราะห์ด้วยผลการจำลอง และผลการวัดจากระบบจริง 

ในบางครั้งผู้ประเมินประสิทธิภาพสามารถใช้วิธีการประเมินหลายวิธีประกอบกัน ตัวอย่างเช่น ใช้การวิเคราะห์เชิงคณิตศาสตร์ และการจำลองโดยคอมพิวเตอร์ในการประเมินประสิทธิภาพ และยืนยันผล จากหลักการและเหตุผลดังกล่าวขั้นต้น จึงมีแนวทางปฏิบัติในการตีความของผลการประเมินดังต่อไปนี้

<OL>
<LI>อย่าเชื่อผลการจำลองโดยคอมพิวเตอร์จนกระทั่งสามารถพิสูจน์ทราบโดยวิธีการวิเคราะห์เชิงคณิตศาสตร์ หรือการวัดจริง 
</LI>
<LI>อย่าเชื่อผลวิเคราะห์เชิงคณิตศาสตร์ จนกระทั่งสามารถพิสูจน์ทราบโดยวิธีการการจำลองโดยคอมพิวเตอร์หรือการวัดจริง
</LI>
<LI>อย่าเชื่อผลการวัดจริงจนกระทั่งสามารถพิสูจน์ทราบโดยวิธีการวิเคราะห์เชิงคณิตศาสตร์ หรือการจำลองโดยคอมพิวเตอร์
</LI>
</OL>

จากแนวทางปฏิบัติข้างต้น จำเป็นต้องเน้นในข้อที่ 3 ให้มาก เนื่องจากผลการวัดจริงมีข้อผิดพลาดได้มาก และผลของการประเมินไม่ควรจะสวนทางกับความน่าจะเป็นของแนวโน้มที่ควรจะเป็น 

เทคนิคการประเมินอาจถูกใช้ต่อเนื่องกัน เช่น ในขั้นแรกใช้การวิเคราะห์ทางคณิตศาสตร์เพื่อศึกษาผลของพารามิเตอร์ และช่วงการทำงาน จากนั้นใช้การจำลองทางคอมพิวเตอร์ในการศึกษาผลลัพธ์ที่มีความแม่นยำสูงขึ้น จากวิธีการดังกล่าวสามารถลดทรัพยากรที่ต้องใช้ในการจำลองลง 

<BR><HR>
<ADDRESS>
Vara Varavithya
2002-03-09
</ADDRESS>
</BODY>
</HTML>
